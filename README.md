# Genere e Geopolitica nelle Discipline Umanistiche Digitali in Italia. Le Conferenze AIUCD 2012-2023
Una raccolta di dati manualmente annotati da AIUCD (2012-2023)

Questo studio indaga la diversità di genere e geopolitica nelle digital humanities (DH) in Italia, in particolare nel contesto dall’Associazione Italiana per l’Informatica Umanistica e la Cultura Digitale (AIUCD), su esempio di analisi precedenti sulle conferenze ADHO [3]. A partire da un corpus di atti di convegno pubblicati da AIUCD dal 2012 al 2023, l’analisi si concentra sulla rappresentazione di genere e sul divario Nord-Sud nel contesto istituzionale legato alla ricerca in DH. Questo lavoro preliminare mostra come, dal punto di vista della rappresentazione di genere, il quadro generale veda un lento miglioramento verso un maggiore coinvolgimento delle donne, mentre dal punto di vista geopolitico la comunità delle DH italiana è ancora accentrata su singoli e limitati poli d’eccellenza, prevalentemente nelle istituzioni tradizionalmente più legate all’Umanistica Digitale, ed economicamente più fiorenti del Settentrione. Lo studio invita a un esame critico e a una riflessione più generale sulla direzione futura delle DH, sottolineando inoltre l’importanza di politiche che promuovano attivamente una maggiore inclusività nel settore.
